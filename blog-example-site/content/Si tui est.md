---
title: "Si Tui Est"
date: 2023-07-31T20:04:05+02:30
tags: ["Stoa"]
---

In mente hominis castigati et purificati nihil purulenti, nihil impuri, nihil subdoli offendes; neque vitam ejus fatum unquam abrumpit imperfectam, perinde ac si tragoedum dixerit aliquis ante fabulam finitam ac peractam scena cessisse; porro nec servile quidquam, neque affectatum, neque addictum, neque abscissum, nec poenae obnoxium,  nec latebrosum.

> Pythagorei mane oculos ad coelum tollere nos jubent, ut eorum recordemur, quae in iisdem et eadem ratione suum opus perficiunt, et ordinis ac puritatis nudaeque simplicitatis: nullum enim velamentum astri.
